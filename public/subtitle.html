<!DOCTYPE html>
<html lang="en">
<head>
    <meta charset="UTF-8">
    <title>Pszi-infó | Felirat</title>
</head>
<body>
<p>A depresszió fokozatosan, csendben tör rád. Az elején</p>
<p>problémázol az apró dolgokon. De aztán úgy döntesz, inkább ignorálod őket.</p>
<p>Olyan, mint egy fejfájás. Azt mondod magadnak, ez csak ideiglenes, és majd elmúlik. Csak egy újabb rossz nap.</p>
<p>De nem az. Itt ragadsz ebben az elmeállapotban, te..</p>
<p>egyre inkább hozzászoksz, hogy felhúzol egy maszkot, és tovább élsz más emberek között,</p>
<p>mert ez az, amit tenned kell. Ez az, amit mások is tesznek. Akárhogy is, a probléma</p>
<p>nem múlik el. Szenvedsz attól, hogy minden nap eljátszod ezt, és egyre több erőfeszítésedbe kerül.</p>
<p>Ettől van az, hogy csak egyre mélyebbre és mélyebbre zuhansz, és ekkor kezdesz el szépen lassan</p>
<p>eltávolodni a barátoktól és a családtól.</p>
<p>Néha teljesen kizárod őket.</p>
<p>Minden élvezet eltűnt. Az apró dolgok, amik régen jó kedvre derítettek, most jelentéktelenek. Még a legegyszerűbb
    feladatok is fájdalmasak.</p>
<p>Ezért hiányzik a motivációd. Miért.. miért próbálkoznál újra és újra, ha tudod, hogy úgysem tesz semmi boldoggá?
    Mindettől csak</p>
<p>rosszabbul és rosszabbul érzed magad, és egy ördögi körbe kerülsz. Egyszer csak minden</p>
<p>lelassul, a napok megkülönböztethetetlenné válnak...</p>
<p>Csak fehér zaj... nehézség, ami betölti az elméd, és átjárja a tested. Úgy érzed, sosem leszel újra boldog.</p>
<p>Tovább távolodsz másoktól, és tönkreteszed a kapcsolataidat. Mindent szégyellsz, amit teszel,</p>
<p>és mindent, amit nem tettél meg. Egy részed helyre akarja hozni a dolgokat.</p>
<p>Egy váratlan pozitív fellendüléstől el akarsz menni valahova és találkozni másokkal... de az egész olyan</p>
<p>múlandó, mert tudod, hogy úgysem fog működni. A dolgok amiktől a barátaid izgatottak lesznek, téged hidegen hagynak,
    és</p>
<p>nyilvánvalóvá válik számodra a köztetek lévő hatalmas hézag. Egy újabb sikertelenség nem opció, így a végén</p>
<p>úgy döntesz, hogy inkább egyedül maradsz a komfortzónádban, ahol senki nem kérdez semmit.</p>
<p>Az alacsony önbecsülés és a célok hiánya elviselhetetlenné válik. Végül rájössz, hogy</p>
<p>nem tudsz így tovább élni, és két dolog történhet:</p>
<p>vagy úgy döntesz, hogy segítséget kérsz, vagy...</p>
<p>megpróbálod végérvényesen kivonni magadat az életből.</p>
</body>
</html>
